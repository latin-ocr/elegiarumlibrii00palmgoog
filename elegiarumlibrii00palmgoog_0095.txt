18 PROPERTII ΕΒ. Ι, 15. 16.

Si quid forte tibi durius inciderit.
Alta prius vasto labentur flumina ponto,
Annus et inversas duxerit ante vices, 30
Quam tua sub nostro mutetur pectore cura:
Sis quodcumque voles, non aliena tamen.
llam tibi ne viles isti videantur ocelli,
Per quos saepe mihi credita perfidia est.
Hos tu iurabas, siquid mentita fuisses, 35
Ut tibi suppositis exciderent manibus.
Et contra magnum potes hos attollere solem,
Nec tremis admissae conscia nequitiae?
Quis te cogabat multos pallere colores
Et fletum invitis ducere luminibus? 40

Quis ego nunc pereo, similes moniturus amantes
“O nullist tutum credere blanditiis !'’

XVI.

Quae fueram magnis olim patefacta triumphis,
Ianua Tarpeiae nota pudicitiae,

Cuius inaurati celebrarunt limina currus
Captorum lacrimis umida supplicibus,

Nunc ego, nocturnis potorum saucia rixis, 5
Pulsata indignis saepe queror manibus,

Et milri non desunt turpes pendere corollae
Semper et exclusis signa iacere faces.

N ec possum infamis dominae defendere noctes,
Nobilis obscenis tradita carminibus. 10

Nec tamen illa suae revocatur parcere famae,
Turpior et saecli vivere luxuria.

Has inter gravibus cogor dedere querellis,
supplicis a longis tristior excubiis.

 

