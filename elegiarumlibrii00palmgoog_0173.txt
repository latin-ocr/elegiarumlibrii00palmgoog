ce rucrnurrr nu. 111,15. 16.

credebat dominae pone venire pedes, 30

Et durum Zethum et lacrimis Amphiona mollem
Experto est stabulis mater abacta suis. ‚

Ac veluti, magnos oum ponunt aequora motus,
Eurus ubi adverso desinit ire Noto,

Litore sic tacito sonitus rarescit harenae, 35
Sic cadit inflexo lapsa puella genn.

Sera tamen pietas: natis est cognitus error.
Digne Iovis natos qui tueare senex,

Tu reddis pueris matrem, puerique trahendam
Vinxerunt Dircen sub trucis ora bovis. 40

Antiope, cognosce Iovem: tibi gloria Dirce
Ducitur in multis mortem habitura locis.

Prata cruentantur Zetho, victorque canebat

· Paeana Amphion rupe, Aracyntho, tua.

Fabula nulla tuas de nobis concitet aures: 45
Te solam et lignis funeris ustus amem.

XVI.

Nox media, et dominae mihi venit epistola nostrae.
Tibure me missa iussit adesse mora,

Candidaque geminas ostendunt culmina turres,
Et cadit in patulos lympha Aniena lacus.

Quid faciam ? obductis committam mene tenebris 5
Ut timeam audaces in mea membra manus?

At si haec distulero nostro mandata timore,
N coturno fletus saevior hoste mihi.

Peccaram semel, et totum sum pulsus in annum:
In me mansuetas non habet illa manus. 10

N ec tamen est quisquam, sacros qui laedat amantes:
Scironis media sic licet ire via.

 

