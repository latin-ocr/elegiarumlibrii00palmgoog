8 PROPERTII ΕΒ. Ι, 6. 7,

Et vetera oblitis iura refer sociis: 20
llam tua non aetas umquam cessavit amori,
Semper at armatae cura fuit patriae,
Et tibi non umquam nostros puer iste labores
Adferat et lacrimis omnia uota meis.
Me sine, quem semper voluit fortuna iacere, ⁶25
Hanc animam extremae reddere nequitiae.
Multi longinquo periere in amore libenter,
In quorum numero me quoque terra tegat,
Non ego sum laudi, non natus idoneus armis:
Hauc me militiam lata subire volunt. 30
At tu, seu mollis qua tendit Ionia, seu qua
Lydia Pactoli tingit arata liquor,
Seu pedibus terras seu pontum carpere remis
Ibis, et accepti pars eris imperii,
Tum tibi si qua mei veniet non inmemor hora, 35
Vivere me duro sidere certus eris.

vn.

Dum tibi Cadmeae dicuntrrr, Pontice, Thebae
Armaque fraternae tristia militiae,
Atque, ita sim felir, primo contendis Homero,
Sint modo fata tuis mollia carminibus,
Nos, ut consuamus, nostros agitamus amores, 5
Atque aliquid duram quaerimus in dominam:
Nec tantum ingenio, quantum servire dolori,
(logor et aetatis tempora dura queri.
Hic mihi conteritur vitae modus, haec mea fama est,
Hinc cupio nomen carminis ire mei. 10
lle laudent doctae solum placuisse puellae,
Pontice, et iniustas saepe tulisse minas:

 

