, PROPERTII ΕΙ. ΙΙΙ, 3. 4. 77

Quippe coronatos alienum ad limen amantes

N octuruaeque canes ebria signa fugae,
Ut per te clausas sciat excantare puellas,

Qui volet austeros arte ferire viros.’' ' 50
Talia Calliope, lymphisque a fonte petitis

Ora Philetaea nostra rigavit aqua.

IV.

Arma Deus Caesar dites meditatur ad Indos,
nt freta gemmiferi findere classe maris.
Magna, viri, merces. parat ultima terra triumphos :
Tigris et Euphrates sub tua iura fluent:
Sera, sed Ausoniis veniet provincia virgis: 5
Adsuescent Latio Partha tropaea Iovi.
Ite agite, expertae bello date lintea prorae,
Et solitum armigeri ducite munus equi.
Omina fausta cano. Crassos clademque piate:
Ite et Romanae consulite historiae. 10
Mars pater et sacrae fataiia lumina Vestae,
Ante meos obitus sit, precor, illa dies,
Qua videam, spoliis onerato Caesaris axe,
Ad vulgi plausus saepe resistere equos,
Inque sinu carae nixus spectare puellae 15
Incipiam, at titulis oppida capta le'gam,
Tela fugacis equi et braccati militis arcus
Et subter captos arma sedere duces.
Ipsa tuam serva prolem, Venus: hoc sitin aevum,
Cernis ab Aenea quod superesse caput. 20
Praeda sit haec illis, quorum meruere labores:
Mc' sat erit Sacra plaudere· posse Via.

 

