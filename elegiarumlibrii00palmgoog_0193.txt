116 ΡΒΟΡΕΒΤΠ EL. lv, 6. 4.

crystallusque meas ornet aquosa manus 1
Omnia surda tacent, rarisque abacta kalendis
Vix aperit clausos una puella Lares.
Glaucidos et catulae vox est mihi grata querentis ε 55
Illa tui partem vindieat una toro.
Flore sacella tego, verbenis compita velo,
Et crepat ad veteres herba Sabina focos.
Sive in finitimo gemuit stans noctua tigno,
Seu voluit tangi parca lucerna mero, 60
Illa dies hornis caedem denuntiat agnis,
Succincts‘que calent ad nova lucra popae.
Ne, precor, ascensis tanti sit gloria Bactris,
Raptave odorato carbasa lina duci,
Plumbea cum tortae sparguntur pondera fundae 65
Subdolus et versis increpat arcus* equis.
Sed, tua eie domitis Parthae telluris alumnis
Pura triumphantis hasta sequatur equos,
Incorrupta mei conserva foedera lecti.
Hac ego te sola lege redisse velim. 70
Armaque curn tulero portae votiva Capenae,
subscribam: “ Salvo grata puella viro.'’

IV.

Tarpeium nemus et Tarpeiae turpe sepulcrum
Faber et antiqui limina capta Iovis.

Lucus erat felix hederoso concitus antro,
Multaque nativis obstrepit arbor aquis:

Silvani ramosa domus, quo dulcis ab aestu 5
Fistula poturas ire iubebat oves.

Hune Tatius iontem vallo praecingit acerno,
Fidaque suggesta castra coronat humo.

 

