PROPERTII ΕΒ. Ι, 5. 6. 7

Aut cur sim toto corpore nullus ego.
Nec tibi nobilitas poterit succurrere amanti:
Nescit Amor priscis cedere imaginibus.
Quod si parva tuae dederis vestigia culpae, 25
Quam cito de tanto nomine rumor eris 1
N on ego tum potero solacia ferre roganti,
Cum mihi nulla mei sit medicina mali:
sed pariter miseri socio cogemur amore
Alter in alterius mutua flere sinu. 30
Quare, quid possit mea cynthia, desine, Galle,
Quaerere: non inpune illa rogata venit.

vr.
N on ego nunc Hadriae vereor mare noscere tecum
Tulle, neque Aegaeo ducere vela salo,
Cum quo Rhipaeos possim conscendere montes,
Ulteriusque domos vadere Memnonias:
Sed mc complexae remorantur verba puellae, 5
Mutatoque graves saepe colore preces.
Illa mihi 'totis argutat noctibus ignes,
Et queritur nullos csse relicta deos:
Illa meam mihi iam se denegat: illa minatur,
Quae solet ingrato tristis amica viro. 10
His ego non horam possum durare querellis:
Ah pereat, si quis lentus amare potest!
An mihi sit tanti doctas cognoscere Athenas
Atque Asiae veteres cernere divitias,
Ut mihi deducta iaciat convicia puppi 15
Cynthia et insanis cra notet manibus,
Osculaque opposito dicat sibi debita vento,
Et nihil infido durius essa viro i

Tu patrui meritas conare anteire secures,

 

