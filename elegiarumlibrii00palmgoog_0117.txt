40 PROPERTII ΕΒ. Π, 1213..

si pudor est, alio traice tela tua.
Intactos isto satius temptare veneno:

Nou ego, sed tenuis vapulat umbra mea. 20
Quam si perdideris, quis erit qui talia cantet

(Haec mea Musa levis gloria magna tua est),
(lui caput et digitos et lumina nigra puellae

Et canat ut soleant molliter ire pedes?

1111.

Non tot Achaemeniis armantur Susa sagittis,
Spicula quot nostro pectore fixit Amor.
Hic me tam graciles vetuit contemnere Musas,
Iussit et Ascraeum sic habitare nemus,
Non ut Pieriae quercus mea verba sequantur, 5 .
Aut possim Ismaria ducere vallo feras,
Sed magis ut nostro stupefiat Cynthia versu:
Tunc ego sim Inachio notior arte Iino.
N on ego sum formae tantum mirator honestae,
Nec si qua illustres femina iactat avos : 10
' Me iuvet in gremio doctae legisse puellae,
Auribus et puris scripta probasse mea.
Haec ubi contigerint, populi confusa valeto
Fabula: uam domina iudice tutus ero.
Quae si forte bonas ad paoem verterit aures, 15
Possum inimicitias tuno ego ferre Iovis.
Quandocumque igitur nostros mors claudet ocellos,
Accipe quae serves timeris acta mei.
N eo mea tunc longa spatietur imagine pompa,
Nec tuba sitisti vana querella mei, 20
Nec mihi tunc fulcro sternatur lectus eburno,
Nee sit in Attalico mors mea nixa toro.

 

