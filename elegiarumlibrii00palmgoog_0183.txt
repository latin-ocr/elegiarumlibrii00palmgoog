106 PROPERTH ΕΙ. ΙΙΙ, 24. 25.

Naufragus Aegaea vera fatebor aqua.

Correptus saevo Veneris torrebar aheno,
Vinctus eram versas in mea terga manus.

Eece coronatae portum tetigere carinae, 15
Traiectae Syrtes, ancora iacta mihi est.

Nunc demum vasto fessi resipiscimus aestu,
Vulneraque ad sanum nuuc coiere mea.

Mens bona, si qua dea es, tua me in sacraria dono.
Exciderant surdo tot mea vota Iovi. 20

xxv.
Risus eram positis inter convivia mensis,
Et de me poterat quilibet esse loquax.
Quinque tibi potui servire fideliter annos:
Ungue meam morso saepe querere fidem.
Nil moveor lacrimis: ista sum. cautus ab arte. 5
Semper ab insidiis, Cynthia, flere soles.
Flebo ego discedens, sed fletum iniuria vincet:
Tu bene conveniens non sinis ire iugum.
Limina iam nostris valeant lacrimantia verbis,
Nec tamen irata ianua fracta manu. 10
At te celatis aetas gravis urgeat annis,
Et veniat formae ruga sinistra tuae.
Vellere tum cupias albos a stirpe capillos
A, speculo rugas increpitante tibi,

Exclusa inque vicem fastus patiare superbos, 15
Et quae iecisti iacta queraris anus.

Hes tibi fatalis cecinit mea pagina diras.
Eventum formae disce timere tuae.

 

